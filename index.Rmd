---
title: "UKG-opas"
author: "Ville Langén"
#site: bookdown::bookdown_site
documentclass: book
output:
  bookdown::gitbook: default
  #bookdown::pdf_book: default
site: bookdown::bookdown_site
---


# Alkusanat

Tässä oppaassa esitellään UKG:n perusteita, mitä tulee esimerkiksi eri projektioiden (kuvakulmien) hakemiseen sydämestä ja erilaisten mittausten suorittamiseen kaikukuvauslaitteella. Opas on suunnattu ennen kaikkea vasta-alkajille - esimerkiksi lääkäreille, jotka ovat kiinnostuneita oppimaan UKG:n tekoa itse tai tulkitsemaan UKG:lla tehtyjä mittauksia.

Mittaustoiminnot esitellään oppaassa Philips CX50 -laitteen nappuloilla ja valikoilla suoritettuina. Periaatteet ovat kuitenkin samat kaikissa UKG-laitteissa, joten esitellyt mittaukset ovat pitkälti universaaleja. Kun oppii käyttämään yhtä UKG-laitetta, osaa perustoiminnot kaikissa eri laitteissa, jopa laitteen valmistajasta riippumatta.

Isoja valmistajia on kaksi: Philips ja GE. Usein on niin, että kaikki sairaalan tai ainakin tulosalueen UKG-laitteet ovat jommankumman näistä valmistamia. Kummankin firman laitteilla on omat vahvuutensa ja omat kannattajansa.

UKG:n suorittamisessa esiintyy alueellisia eroja jopa Suomen sisällä, mihin olen pyrkinyt kiinnittämään jonkun verran huomiota tässä oppaassa. Jopa lyhenne "UKG", jolla viitataan ytimekkäästi sydämen kaikukuvaukseen Turun alueella, ei ole käytössä kuin osassa Suomea. (Pohjoisempaan mentäessä kardiologikollegat käyttävät kuulemma termiä "ekko".)

Oppaan sisältö perustuu allekirjoittaneen kokemuksiin osasto- ja poliklinikkatyön kentältä. Tarjoan oppaassa omia näkemyksiäni siitä, miten UKG:n eri osa-alueet on helpointa ymmärtää ja oppia. Erikseen on joissakin kohdissa lähdeviittauksia tieteellisiin julkaisuihin.

Opasta ei tarvitse lukea kronologisesti - lue se, minkä tarvitset, ja jätä muu huomiotta.

**Huomaathan, että opas ei ole hoitosuositus, ja lukija käyttää opasta oppimisensa tukena täysin omalla vastuullaan.**

<br/>
<br/>


Internetissä on runsaasti lisää sisältöä UKG:n opetteluun. Alla joitakin linkkejä:

[The Echo Lady: parasternaalinen pitkittäisprojektio](https://www.youtube.com/watch?v=8uLaxH8mSew) <br/>
[EchoVTorials: parasternaalinen pitkittäisprojektio](https://www.youtube.com/watch?v=aXworpaecjM) <br/>
[Echopedia: vasemman kammion mittojen viitealueita](https://www.echopedia.org/index.php?title=Left_Ventricular_Dimensions) <br/>
[Echopedia: diastoliikka](https://www.echopedia.org/index.php?title=Diastolic_Function)

<br/>
<br/>
<p xmlns:cc="http://creativecommons.org/ns#" xmlns:dct="http://purl.org/dc/terms/"><a property="dct:title" rel="cc:attributionURL" href="https://vldesign.kapsi.fi/echo/">UKG:n suoritus - esimerkkinä Philips CX50 -laitteen toiminnot</a> by <a rel="cc:attributionURL dct:creator" property="cc:attributionName" href="http://www.linkedin.com/in/ville-langen">Ville Langén</a> is licensed under <a href="http://creativecommons.org/licenses/by-sa/4.0/?ref=chooser-v1" target="_blank" rel="license noopener noreferrer" style="display:inline-block;">CC BY-SA 4.0<img style="height:22px!important;margin-left:3px;vertical-align:text-bottom;" src="https://mirrors.creativecommons.org/presskit/icons/cc.svg?ref=chooser-v1"><img style="height:22px!important;margin-left:3px;vertical-align:text-bottom;" src="https://mirrors.creativecommons.org/presskit/icons/by.svg?ref=chooser-v1"><img style="height:22px!important;margin-left:3px;vertical-align:text-bottom;" src="https://mirrors.creativecommons.org/presskit/icons/sa.svg?ref=chooser-v1"></a></p>